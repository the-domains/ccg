---
inFeed: true
hasPage: true
inNav: false
inLanguage: null
keywords: []
description: ''
datePublished: '2016-08-10T08:45:04.122Z'
dateModified: '2016-08-10T08:44:01.179Z'
title: Revoluční produkty SPOLCHEMIE pro stavební chemii v knihovně matériO
author:
  - name: Zprávy a novinky z naší agenturní dílny
    url: ''
via: {}
authors: []
publisher:
  name: ''
  url: ''
starred: false
sourcePath: >-
  _posts/2016-08-10-revolucni-produkty-spolchemie-pro-stavebni-chemii-v-knihovne.md
url: revolucni-produkty-spolchemie-pro-stavebni-chemii-v-knihovne/index.html
_type: Article

---
# Revoluční produkty SPOLCHEMIE pro stavební chemii v knihovně matériO
![](https://the-grid-user-content.s3-us-west-2.amazonaws.com/3c024ad6-7365-42fe-984f-6f23e565ba34.jpg)

Vzorky špičkových a unikátních výrobků pro stavební chemii pocházející z vlastního vývoje a výroby Spolku pro chemickou a hutní výrobu -- SPOLCHEMIE si mohou nyní zájemci prohlédnout a prostudovat v mezinárodní knihovně materiálu matériO v Praze, Paříží i v Bruselu. 

Databáze a vzorkovna matériO Prague obsahuje tisíce specifických a inovativních materiálů a technologií, které ke své práci využívají architekti, designéři, stavitelé, ale i studenti. Mají díky tomu přehled o nejnovějších trendech i výrobcích využívaných ve stavebnictví, nábytkářství, ale i celé řadě dalších oborů. 

SPOLCHEMIE do databáze zařadila podlahovinu Epostyl(r) Granit z litého epoxidu s plnivem - tento materiál je vysoce dekorativní licí epoxidová podlahovina s designem mramoru dostupná v různých barvách. Druhým produktem je kamenný koberec CHS-EPODUR(r) STONE, což je epoxidová nízko viskózní pryskyřice k přípravě oblázkových povrchů, které jsou vhodné jako finální úprava povrchu v exteriéru i interiéru a k renovaci nebo konečné povrchové úpravě okolí domů, bazénů a jiných pochůzných ploch, kde je důležitý estetický vzhled. 

„Naše špičkové epoxidové podlahoviny jsou na českém trhu již tradičním produktem: setkáte se s nimi v mnoha průmyslových i komerčních objektech a v poslední době také v privátní výstavbě, především v podobě kamínkových koberců. Jsme schopni nabídnout řešení jak z konvenční pryskyřice, tak také systém ze „zelené" pryskyřice, vyrobené z biologických materiálů vzniklých jako odpad při výrobě bionafty. Naše „zelená" CHS-EPOXY(r) G je jako první epoxidová pryskyřice certifikována v environmentálním systému EPD." připomněl konkurenční výhodu produktů SPOLCHEMIE manažer pro rozvoj Tomáš Loubal.