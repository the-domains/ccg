---
inFeed: false
hasPage: true
inNav: false
inLanguage: null
keywords: []
description: 'Hostín u Vojkovic - Kvalita úrody chřestu je letos vysoká díky mírnému jaru, stoupá i zájem zákazníků a restaurací. Sklizeň začala o týden dříve než minulý rok. "Nyní je k mání bílý chřest, sklizeň zeleného začne zhruba za dva týdny," řekl Jan Charvát ze společnosti Český chřest z Hostína u Vojkovic na Mělnicku, jediného velkého pěstitele této zeleniny v ČR. Na Mělnicku se chřest pěstuje na 150 hektarech půdy. '
datePublished: '2016-04-29T07:57:19.346Z'
dateModified: '2016-04-29T07:57:17.668Z'
title: 'Aktualne.cz: Kvalita úrody chřestu je letos vysoká, stoupá i zájem zákazníků'
author: []
sourcePath: _posts/2016-04-27-aktualnecz-kvalita-urody-chrestu-je-letos-vysoka-stoupa-i.md
published: true
authors: []
publisher:
  name: null
  domain: null
  url: null
  favicon: null
starred: false
url: aktualnecz-kvalita-urody-chrestu-je-letos-vysoka-stoupa-i/index.html
_type: Blurb

---
# Aktualne.cz: Kvalita úrody chřestu je letos vysoká, stoupá i zájem zákazníků
![](https://s3-us-west-2.amazonaws.com/the-grid-img/p/336d29dbd6d45651d29da6c5272f69f49709090b.jpg)

Průběh jarního počasí způsobil, že je v letošním chřestu vyšší poměr přírodního cukru, což přispělo k jeho kvalitě. Hostín u Vojkovic - Kvalita úrody chřestu je 

Hostín u Vojkovic - Kvalita úrody chřestu je letos vysoká díky mírnému jaru, stoupá i zájem zákazníků a restaurací. Sklizeň začala o týden dříve než minulý rok. "Nyní je k mání bílý chřest, sklizeň zeleného začne zhruba za dva týdny," řekl Jan Charvát ze společnosti Český chřest z Hostína u Vojkovic na Mělnicku, jediného velkého pěstitele této zeleniny v ČR. Na Mělnicku se chřest pěstuje na 150 hektarech půdy. 

Průběh jarního počasí způsobil, že je v letošním chřestu vyšší poměr přírodního cukru, což přispělo k jeho kvalitě. Na hostínské farmě je možné chřest zakoupit, půlkilový svazek stojí okolo padesáti korun, levněji lze zakoupit chřest určený například na vaření polévky, dráž naopak zelený chřest. Chřestová sezona trvá obvykle do konce června. "Zhruba 30 procent úrody půjde na export," uvedl Charvát. Je to podobné množství jako minulý rok. 

Ročně se v ČR spotřebuje zhruba 500 tun chřestu včetně toho z dovozu. "Zákazníci stále více vyhledávají vyloženě český chřest, znalci oceňují tuzemskou kvalitu," řekl pěstitel, který chřest dodává do několika velkých supermarketů a řady restaurací. Podle něj nyní chybí v regionu kvalitní půda, kam by bylo možné rozšířit pole s chřestem. 

Tuzemský chřest má dva základní druhy - bílý a zelený. Rozdíl mezi nimi je ve způsobu pěstování - bílý vyrůstá z takzvaných hrobů pod plachtami bez přístupu světla. Zelený dorůstá na světle, má menší objem, menší výnos a je dražší. Český chřest má slavnou minulost, dodával se například na císařský dvůr ve Vídni, do Německa či do Říma. Poslední chřest v Československu byl coby buržoazní zelenina zaorán v roce 1955\. Znovu pěstovat plodinu na Mělnicku začali v 90\. letech minulého století Nizozemci. Firma však zkrachovala, od roku 2012 má nové české majitele a podniká pod novým jménem. Chřest se vrátil i na poslední pole u Hostína, které v 50\. letech nuceně opustil. 

URL| http://zpravy.aktualne.cz/ekonomika/kvalita-urody-chrestu-je-letos-vysoka-stoupa-i-zajem-zakazni/r~1e9b58140af111e6a5830025900fea04/