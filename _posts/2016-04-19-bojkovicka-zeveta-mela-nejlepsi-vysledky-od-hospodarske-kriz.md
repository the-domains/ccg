---
inFeed: false
hasPage: true
inNav: false
inLanguage: null
starred: false
keywords: []
description: 'BOJKOVICE/PRAHA - Moravský strojírenský holding Zeveta se sídlem v Bojkovicích na Uherskobrodsku zaznamenal za loňský rok rekordní zisk i obraty. „Rok 2015 byl z hlediska hospodaření našich firem ten nejlepší od světové ekonomické krize v roce 2009,“ představil úspěch firmy její generální ředitel Radoslav Moravec.'
datePublished: '2016-04-20T17:17:49.362Z'
dateModified: '2016-04-20T17:17:48.778Z'
title: Bojkovická Zeveta měla nejlepší výsledky od hospodářské krize
author: []
sourcePath: _posts/2016-04-19-bojkovicka-zeveta-mela-nejlepsi-vysledky-od-hospodarske-kriz.md
published: true
authors: []
publisher:
  name: null
  domain: null
  url: null
  favicon: null
url: bojkovicka-zeveta-mela-nejlepsi-vysledky-od-hospodarske-kriz/index.html
_type: Blurb

---
# Bojkovická Zeveta měla nejlepší výsledky od hospodářské krize
![](https://the-grid-user-content.s3-us-west-2.amazonaws.com/470e976d-69af-4e9c-bd74-227c14329028.jpg)

BOJKOVICE/PRAHA - Moravský strojírenský holding Zeveta se sídlem v Bojkovicích na Uherskobrodsku zaznamenal za loňský rok rekordní zisk i obraty. „Rok 2015 byl z hlediska hospodaření našich firem ten nejlepší od světové ekonomické krize v roce 2009," představil úspěch firmy její generální ředitel Radoslav Moravec.

Do skupiny Zeveta Bojkovice, která je největším lokálním zaměstnavatelem a dává práci celkem 344 lidem, patří společnosti Zeveta Machinery a Zeveta Ammunition a společnost Pyro-Technology, která je v řízené a plánované likvidaci. Na pozitivním hospodářském výsledku se tradičně největším dílem podílela Zeveta Machinery s loňským obratem v celkové výši 485,7 mil. korun a ziskem před zdaněním 10,1 mil.korun (7,9 mil. v roce 2014). Hlavní produkci Zevety v tomto segmentu tvoří lisované a obráběné součásti do nákladních automobilu, střižné a lisovací stroje. „Prakticky veškerou naši produkci exportujeme do zahraničí na ty nejnáročnější světové trhy jakými je Německo, USA či Francie," vysvětluje ředitel Moravec, podle kterého se v dalším období chce jím řízený holding orientovat na rozšíření portfolia dodávek do automotive sektoru a také na rozvoj produktů své nástrojárny.

Zbrojařská součást skupiny funguje pod samostatnou firmou Zeveta Ammuniton a těží nejen ze své prvorepublikové tradice, ale i z toho, že je de facto jednou z nejstarších dosud fungujících českých zbrojovek. Její letošní obrat vzrostl na 56,6 mil. korun (8,59 v roce 2014) a zisk před zdaněním na 5,9 mil (0,12 mil. v roce 2014). Firma postupně přebírá agendu Pyro-Technology a.s. v likvidaci.

Zeveta Ammunition se v loňském roce stala certifikovaným dodavatelem do ozbrojených sil Spojených států. Tento proces zahrnoval přísnou prověrku výroby, skladování i dalších aspektů, které mají za cíl prověřit odbornost a kvalitu pečlivě vybíraných dodavatelů. Mezi hlavní produkty firmy, které vloni vyvážela do zahraničí, patří klamné cíle pro použití leteckých sil či protitankové a termobarické granátomety RPG 75\. Celkem 95 procent produktů tohoto domácího výrobce nalezlo vloni své odběratele na trzích ve Spojených státech či Spojených arabských emirátech. Zbývajících pět procent tvoří odběr domácích zákazníků -- české policie, která od Zevety odebírá pravidelně dýmovnice či zásahové rozbušky. Zajímavostí a specialitou Zevety Ammunition je výroba hasících „granátů", které slouží k ikvidaci požárů prostřednictvím vývinu hasicího aerosolu bez poškození instalovaných zařízení jako např. ústředen, rozvoden, archivů a podobně.