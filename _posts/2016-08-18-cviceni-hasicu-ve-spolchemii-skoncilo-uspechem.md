---
inFeed: true
hasPage: true
inNav: false
inLanguage: null
keywords: []
description: ''
datePublished: '2016-08-18T16:49:14.328Z'
dateModified: '2016-08-18T16:48:45.518Z'
title: Cvičení hasičů ve SPOLCHEMII skončilo úspěchem
author: []
via: {}
authors: []
publisher: {}
starred: false
sourcePath: _posts/2016-08-18-cviceni-hasicu-ve-spolchemii-skoncilo-uspechem.md
url: cviceni-hasicu-ve-spolchemii-skoncilo-uspechem/index.html
_type: Article

---
# Cvičení hasičů ve SPOLCHEMII skončilo úspěchem
![](https://the-grid-user-content.s3-us-west-2.amazonaws.com/35301cb2-cfed-4330-8512-9f9f04a70876.jpg)

18.srpna
(Ústí n.Labem) -- Proti simulovanému požáru pryskyřice ve
významné ústecké chemičce SPOLCHEMIE zasahovali dnes v rámci
plánovaného cvičení podnikoví i ústečtí a drážní hasiči.
„Spuštěny byly ochranné vodní stěny, prověřen dosah
závodního rozhlasu a svolána byla i celá havarijní komise
chemičky. Cvičení jsme celkem vyhodnotili jako úspěšné a
drobné nedostatky poslouží ke zlepšení naší podnikové
protihavarijní a protipožární prevence," zhodnotil akci
výrobní ředitel a předseda havarijní komise SPOLCHEMIE Jan
Dlouhý.

Cvičení bylo zahájeno simulovaným oznámením požáru pryskyřice v provozu EPISPOL II v 10 hodin dopoledne. Již o dvě minuty později dorazily přímo na místo dvě hasičská vozidla vnitropodnikových hasičů. O dalších zhruba osm minut později dorazily i posily z Hasičského záchranného sboru Ústeckého kraje.

V areálu největšího exportéra ústeckého kraje a jednoho z největších místních zaměstnavatelů funguje nonstop hasičská služba. Ta disponuje i řadou unikátní techniky, z níž některou vynalezli přímo pracovníci SPOLCHEMIE. Dozor a ochrana před mimořádnou událostí jakou může být požár či únik nebezpečných látek je v závodu prováděn také nepřetržitě formou čidel, detektorů požáru i úniku látek a provozy jsou mimo jiné vybaveny také automatickými hasícími systémy.

__

_SPOLCHEMIE,
která letos slaví 160\. let od svého založení nyní dokončuje
klíčovou investici, kterou je výstavba nové membránové
elektrolýzy. Zprovozněna by měla být již letos firmě pomůže
upevnit vedoucí pozici v oblasti hydroxidů i chlorové chemie na
evropském trhu. SPOLCHEMIE tradičně patří mezi největší české
exportéry (19\. místo v ČR a 1\. místo v Ústeckém kraji), její
produkty odebírají zákazníci v 70 zemích na pěti kontinentech._