---
inFeed: false
hasPage: true
inNav: false
inLanguage: null
starred: false
keywords: []
description: 'HOSTÍN U VOJKOVIC - Chřestová sezona už odstartovala! Víte, že největší farma v Česku na tuto zeleninu je na Mělnicku, kde jsou prý na pěstování nejlepší podmínky? Tušíte, proč je dobré chřest jíst a jak ho správně zpracovat? Chřest je pochutina všech gurmánů a má blahodárný vliv na naše zdraví. Proto bychom si ho měli občas dopřát. '
datePublished: '2016-04-20T17:16:59.465Z'
dateModified: '2016-04-20T17:16:54.894Z'
title: 'Blesk: Tady se pro vás chystá chřest '
author: []
sourcePath: _posts/2016-04-20-blesk-tady-se-pro-vas-chysta-chrest.md
published: true
authors: []
publisher:
  name: null
  domain: null
  url: null
  favicon: null
url: blesk-tady-se-pro-vas-chysta-chrest/index.html
_type: Blurb

---
# Blesk: Tady se pro vás chystá chřest ![](https://the-grid-user-content.s3-us-west-2.amazonaws.com/83a38c82-e290-4a04-a328-765dcf7a1269.jpg)

HOSTÍN U VOJKOVIC - Chřestová sezona už odstartovala! Víte, že největší farma v Česku na tuto zeleninu je na Mělnicku, kde jsou prý na pěstování nejlepší podmínky? Tušíte, proč je dobré chřest jíst a jak ho správně zpracovat? Chřest je pochutina všech gurmánů a má blahodárný vliv na naše zdraví. Proto bychom si ho měli občas dopřát. 

V Hostíně u Vojkovic na Mělnicku tuto zeleninu pěstují na 150 hektarech půdy. "Chřest dodáváme do supermarketů, na farmářské trhy, do restaurací a do zahraničí. Máme tu písčitou půdu a ideální klima, což je důležité," řekl Blesku Jan Charvát ze společnosti Český chřest. Bílý vs. zelený Tuzemský chřest se dělí na dva druhy - bílý a zelený. Nejedná se však o dvě různé odrůdy. Jde o různé způsoby pěstování. Bílý vyrůstá pod plachtami bez přístupu světla a je sladší. Zelený dorůstá na světle a je dražší. V Česku ho lze pořídit od 140 korun za kilo, bílý asi od 70 korun za kilo.

A víte, jak je zpracovávat? Bílý se loupe celý od »hlavičky«, zelený se loupat nemusí vůbec, případně, pokud je trochu starší, odlomte jen tužší konec nebo oloupejte spodní část. Kupujte čerstvý Sezona chřestu u nás trvá od poloviny dubna do konce června. Pokud ho seženete jindy, je ze zahraničí, takže bude méně čerstvý. "Čerstvý chřest se nedá ohnout, ale naopak praskne. Neměl by být svraštělý a okoralý," vysvětlil Charvát. 

Jak ho skladovat? Chřest skladujeme v ledničce při teplotě kolem +5 °C několik dní až týden. Vhodné je ale co nejrychlejší zpracování, protože skladováním zhoršuje chuť. Pokud ho skladovat musíte, zabalte ho do vlhké utěrky, vydrží tak déle čerstvý.