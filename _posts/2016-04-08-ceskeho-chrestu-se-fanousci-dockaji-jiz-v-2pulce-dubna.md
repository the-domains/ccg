---
inFeed: false
hasPage: true
inNav: false
inLanguage: null
starred: false
keywords: []
description: 'Výbornou příležitost budou mít všichni milovníci chřestu ale také v sobotu 7.května, kdy se přímo v Hostíně u Vojkovic budou konat tradiční chřestové slavnosti a bude zde k mání mj.chřest za zvýhodněnou cenu. Návštěvníci se ale budou moci těšit také na chřestové speciality, soutěže v pojídání chřestu či ukázky jeho pěstování.'
datePublished: '2016-04-20T16:46:52.393Z'
dateModified: '2016-04-20T16:40:08.738Z'
title: Českého chřestu se fanoušci dočkají již v 2.půlce dubna
author: []
sourcePath: _posts/2016-04-08-ceskeho-chrestu-se-fanousci-dockaji-jiz-v-2pulce-dubna.md
published: true
authors: []
publisher:
  name: null
  domain: null
  url: null
  favicon: null
url: ceskeho-chrestu-se-fanousci-dockaji-jiz-v-2pulce-dubna/index.html
_type: Blurb

---
# Českého chřestu se fanoušci dočkají již v 2.půlce dubna
![](https://the-grid-user-content.s3-us-west-2.amazonaws.com/3b8ef5cd-3b2f-4e79-b2b9-77884f8ced0e.jpg)

8.dubna (Hostín u Vojkovic/Praha)- Milovníci a fanoušci Českého chřestu se dočkají naší oblíbené pochoutky vzhledem k počasí již v druhé půlce dubna. „K českému chřestu, který je vedle své výborné chuti plný vitamínů a minerálů a má výborné detoxikační účinky, si čeští zákazníci nacházejí rok od roku stále více cestu," říká k tomu jednatel tohoto jediného českého pěstitele z Hostína u Vojkovic Jiří Šafář.

Jako každým rokem bude nejprve k mání bílý chřest, s odstupem pak i chřest zelený. K dostání bude nejprve přímo na farmě v Hostíně a následně také ve vybraných farmářských prodejnách a trzích v Praze a v supermarketech Billa, Kaufland a Makro.

Výbornou příležitost budou mít všichni milovníci chřestu ale také **v sobotu 7.května, kdy se přímo v Hostíně u Vojkovic** budou konat tradiční chřestové slavnosti a bude zde k mání mj.chřest za zvýhodněnou cenu. Návštěvníci se ale budou moci těšit také na chřestové speciality, soutěže v pojídání chřestu či ukázky jeho pěstování.

Chuť hostínského chřestu je vyhlášena po světě. „Importovaný chřest z ciziny ztrácí přepravou a skladováním svoji přirozenou cukernatost a i svoji unikátní a výjimečnou chuť. Opravdoví gurmáni mají proto nejraději co možná nejvíce čerstvý domácí chřest," upozorňuje na specifika českého chřestu spolumajitel naší chřestové farmy Petr Šandera, jehož firma Šandera jej také dodává do vybraných restaurací. Podle něj domácí chřest vydrží doma skladovaný i týden, doporučuje jej například zabalit do mokré utěrky.

Mezi tradiční a nejčastější úpravy chřestu patří chřestový krém, chřest s rannými bramborami a holandskou omáčkou, chřestové saláty, nechybí nicméně odvážnější, ale přesto chutné kreace jako syrový chřest s jahodami a podobně. Návody na to, jak poznat čerstvý chřest, jak ho upravit pro vaření a řadu receptů, novinek a videí najdou zájemci na našem webu a facebookových stránkách [www.facebook.com/ceskychres][0]t, kde najdou i tipy na to, kde v sezoně koupí zaručeně čerstvý chřest.

_Pro další zprávy a novinky o našich klientech i z naší agentury sledujte naše stránky..._

[0]: http://www.facebook.com/ceskychres